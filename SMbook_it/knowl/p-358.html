<!DOCTYPE html>
<html lang="it-IT">
<!--**************************************-->
<!--*    Generated from PreTeXt source   *-->
<!--*    on 2020-05-14T19:27:23+02:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 class="heading"><span class="type">Paragrafo</span></h6>
<p>Come visto nella <a href="gradient_sec_strain_chap_it.html" class="internal" title="Sezione 1.3: gradiente della trasformazione">Sezione 1.3</a> la descrizione del moto di un corpo nell'intorno di un suo generico punto viene effettuata mediante il gradiente della trasformazione \(\tens{F}\text{.}\) A sua volta il gradiente, per il teorema di decomposzione polare (<a href="polar_sec_strain_chap_it.html" class="internal" title="Sezione 1.6: decomposizione polare">Sezione 1.6</a>), ammette la decomposizione \(\tens{F}=\tens{R}\tens{U}\text{.}\) Assumendo l'ipotesi di <em class="emphasis">corpo rigido</em>, ovvero l'invarianza delle distanze reciproche dei punti che compongono il corpo, il corpo non si deforma e quindi</p>
<div class="displaymath">
\begin{equation}
\tens{U} = \tens{I}\quad \Rightarrow \quad \tens{F} = \tens{R}\,.\tag{4.1.1}
\end{equation}
</div>
<p>Inoltre, sempre per l'ipotesi di rigidità, la trasformazione \(\tens{F}\) non vale solo per un intorno del punto ma è omogena e quindi assume lo stesso valore su tutti i punti del corpo. Tale ulteriore condizione consente di esprimere il legame fra incrementi infinitesimi \(d\vec{x}=\tens{F}\,d\vec{X}\) in termini finiti, ovvero</p>
<div class="displaymath">
\begin{equation}
\vec{x} - \vec{x}_o = \tens{F}\left(\vec{X}-\vec{X}_o\right) = \tens{R}\left(\vec{X}-\vec{X}_o\right)\,,\tag{4.1.2}
\end{equation}
</div>
<p>dove \(\vec{X}\) si riferisce al generico punto e \(\vec{X}_o\) assume il significato particolare di <em class="emphasis">polo</em> rispetto al quale si descrive la trasformazione rigida. La scelta del polo è completamente indifferente e qualsiasi polo, interno o esterno al corpo, conduce ai medesimi risultati. Se si introduce nella <a data-knowl="./knowl/rigid_x_eq.html" title="Equazione 4.1.2">(4.1.2)</a> il legame \(\vec{x}=\vec{X}+\vec{u}\) si ottiene la descrisione del moto rigido in termini di spostamenti</p>
<div class="displaymath">
\begin{equation}
\vec{u} = \vec{u}_o + \left(\tens{R} - \tens{I}\right)\left(\vec{X}-\vec{X}_o\right)\,.\tag{4.1.3}
\end{equation}
</div>
<p>La relazione evidenzia come il campo di spostamento per un corpo rigido sia definito da due contributi ciascuno caratterizzato da <em class="emphasis">3 gradi di libertà</em>:</p>
<ul class="disc">
<li>un contributo di traslazione pura (3 componenti) condiviso da tutti i punti del corpo, contributo dato dallo spostamento del polo \(\vec{u}_o\text{;}\)</li>
<li>un contributo di rotazione (3 componenti) che invece varia per ogni punto in ragione del vettore \(\left(\vec{X} - \vec{X}_o\right)\text{.}\)</li>
</ul>
<span class="incontext"><a href="description_sec_rigid_body_kinematics_chap_it.html#p-358">in-context</a></span>
</body>
</html>
