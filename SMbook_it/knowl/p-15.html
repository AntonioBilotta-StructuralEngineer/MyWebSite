<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*       on 2024-04-03T12:38:34+02:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 xmlns:svg="http://www.w3.org/2000/svg" class="heading"><span class="type">Capoverso</span></h6>
<p>Il materiale qui proposto è composto dai seguenti capitoli di cui i primi tre trattano argomenti di Meccanica del continuo e i due successivi sono dedicati ai sistemi rigidi.</p>
<ul class="disc">
<li>Il primo capitolo affronta la cinematica dei corpi deformabili definendo gli strumenti di base per la descizione della trasformazione geometrica dei corpi indipendentemente dalle cause che lo hanno prodotto. La tematica viene utilizzata come “palestra” per familiarizzare con tutti gli strumenti matematici necessari alla Meccanica dei solid in generale. Si evita però una descrizione sistematica, che molto spesso diventa un elenco, delle nozioni necessarie di algebra e calcolo tensoriale. Ma i singoli argomenti di algebra o calcolo vengono richiamati mantendendo il più possibile il contatto con l'argemento di cinematica per il quale il richiamo è richiesto. Come supporto di tali richiami si è scelto di utilizzare brevi video lezioni più fruibili, in prima battuta, delle descrizioni fornite nei testi di riferimento di Meccanica del continuo o Matematica a cui lo studente può sempre attingere per approfondimenti.</li>
<li>Nel secondo capitolo viene precisata la nozione di <em xmlns:svg="http://www.w3.org/2000/svg" class="emphasis">ipotesi di continuità</em> alla base della Meccanica del continuo per passare, successivamente, alla trattazione dei corpi sotto l'azione di agenti esterni. Per tale via si arriva alla definizione del tensore della tensione di Cauchy e delle relative equazioni di equilibrio. Si stabilisce anche, tramite il principiio dei lavori, il legame esistente tra la descrizione statica dei corpi e la descrizione cinematica presentata nel primo capitolo.</li>
<li>Nel terzo capitolo si verifica che le equazioni presentate nei capitolo precedenti non bastano a risolvere il problema di un corpo deformabile, comunque vincolato, soggetto ad azioni assegnate. Occorre aggiungere al modello un'informazione ulteriore di tipo sperimentale che lega tensione e deformazione in un generico punto del corpo. A tal fine si utilizza come modello di riferimento la legge di Hooke generalizzandola per gli stati pluriassiali che in generale insorgono all'interno dei corpi. Definita quindi la formulazione generale del problema elastico, si discute anche la riduzione del modello 3D al più semplice e maneggevole modello monodimensionale di trave.</li>
<li>Nel quarto capitolo la cinematica presentata nel primo viene applicata ai sistemi rigidi consentendo di sperimentare in un contesto semplificato la descizione cinematica dei corpi. Vengono discussi i principali tipi di vincolo applicabili ad un corpo e si individua una procedura sistematica utilizzabile per l'analisi cinematica dei sistemi di corpi rigidi.</li>
<li>Il quinto capitolo è dedicato alla discussione dei sistemi rigidi da un punto di vista statico. Le relative equazioni di equilibrio, la nozione di reazione vincolare e di schema di corpo libero consentono di individuare una procedura sistematica per l'analisi statica dei sistemi di corpi rigidi.</li>
</ul>
<span class="incontext"><a href="preface_it.html#p-15">Contesto</a></span>
</body>
</html>
