<!DOCTYPE html>
<html lang="it-IT">
<!--**************************************-->
<!--*    Generated from PreTeXt source   *-->
<!--*    on 2020-05-03T16:58:30+02:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 class="heading"><span class="type">Paragrafo</span></h6>
<p>Nell'analisi statica la scrittura delle equazioni di equilibrio è il passaggio fondamentale che in termini generali può essere formalizzato nel modo seguente. Si consideri un sistema caratterizzato da \(n\) condizioni di equilibrio, soggetto ad un sistema di forze assegnato e ad \(m\) componenti di reazione vincolare. Le condizioni di equilibrio possono essere formulate mediante un sistema lineare del seguente tipo</p>
<div class="displaymath">
\begin{equation}
\sum_{j=1}^m B_{ij}  r_j + f_i = 0 \qquad (i=1 \dots n).\tag{5.5.1}
\end{equation}
</div>
<p>Dove \(r_j\) è la generica componente di reazione vincolare (forza o coppia), \(f_i\) è la componente di forza o coppia che agisce sulla condizione di equilibrio \(i\)-esima e \(B_{ij}\) è il contributo fornito, per un valore unitario della reazione \(r_j\text{,}\) sulla condizione di equilibrio \(i\)-esimo. In termini matriciali il sistema può essere riscritto come segue:</p>
<div class="displaymath">
\begin{equation}
\mat{B} \vec{r} + \vec{f} = \vec0,\tag{5.5.2}
\end{equation}
</div>
<p>dove \(\mat{B}\text{,}\) di dimensioni \(n \times m\text{,}\) prende il nome di <em class="emphasis">matrice statica</em> del sistema, \(\vec{r}\text{,}\) di dimensione \(m \times 1\text{,}\) è il vettore che raccoglie le componenti di reazione vincolare (le incognite del sistema) e \(\vec{f}\text{,}\) di dimensione \(n \times 1\text{,}\) è il vettore delle azioni esterne assegnate.</p>
<span class="incontext"><a href="analysis_sec_rigid_body_statics_chap_it.html#p-432">in-context</a></span>
</body>
</html>
