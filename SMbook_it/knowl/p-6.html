<!DOCTYPE html>
<html lang="it-IT">
<!--**************************************-->
<!--*    Generated from PreTeXt source   *-->
<!--*    on 2020-03-25T11:02:06+01:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 class="heading"><span class="type">Paragrafo</span></h6>
<p>Negli ultimi anni e nelle scuole d'ingegneria è divenuto ormai abbastanza consueto fornire un corso introduttivo alla <em class="emphasis">Meccanica dei solidi</em>, più nota in Italia come <em class="emphasis">Scienza delle costruzioni</em>, comprendente due tematiche abbastanza distinte: la <em class="emphasis">Meccanica del continuo</em> e la <em class="emphasis">Statica</em>. La prima studia i corpi deformabili mentre la seconda, nelle scuole di ingegneria ed architettura, abbraccia una serie di argomenti che vanno ben oltre l'equilibrio dei sistemi rigidi a cui la parola “Statica” si riferisce. Coprire, anche solo a livello introduttivo, ambedue le tematiche all'interno di un corso semestrale attingendo al vasto numero di testi e risorse web comunque già disponibili sulle due tematiche, darebbe luogo ad un percorso labirintico per lo studente. Studente che si troverebbe a confrontarsi con testi di Meccanica del continuo i quali, per linguaggio scelto, dedicano un'ampia parte alle basi di algebra e calcolo tensoriale o, per la parte di Statica, con testi che utilizzano un liguaggio e metodologie completamente differenti collocabili nell'ambito della <em class="emphasis">Meccanica delle strutture</em>.</p>
<span class="incontext"><a href="preface_it.html#p-6">in-context</a></span>
</body>
</html>
