<!DOCTYPE html>
<html lang="it-IT">
<!--**************************************-->
<!--*    Generated from PreTeXt source   *-->
<!--*    on 2020-03-31T11:53:48+02:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 class="heading"><span class="type">Paragrafo</span></h6>
<p>Lo schema rappresenta una trave incastrata ad una estremità e soggetta ad un carico ripartito variabile \(q(x)\text{.}\) L'unità di misura del carico ripartito è \(\left[ \frac{F}{L} \right]\text{,}\) per cui si parlerà di carico ripartito per unità di lunghezza. Il diagramma di corpo libero riportato in alto a destra nella figura consente la scrittura delle tre equazioni di equilibrio (orizzontale, verticale e rotazione intorno al punto \(A\)) fornendo:</p>
<div class="displaymath">
\begin{align*}
H_{A} \amp = 0\,,\\
V_{A} -\int_0^l q(x) dx \amp = 0\,,\\
\mathcal{M}_{A} - \int_0^l q(x) x dx \amp = 0\,.
\end{align*}
</div>
<p>È facile rendersi conto che gli integrali presenti nelle equazioni hanno il significato di risultante del carico applicato</p>
<div class="displaymath">
\begin{equation*}
\int_0^l q(x) dx = R_q
\end{equation*}
</div>
<p>e momento statico rispetto al punto \(A\)</p>
<div class="displaymath">
\begin{equation*}
\int_0^l q(x)x dx = S_q = R_q x_q,
\end{equation*}
</div>
<p>dove \(x_q\) rappresenta il baricentro del carico rispetto ad un'asse passante per \(A\text{,}\) si veda l'ulteriore schema di corpo libero riportato in basso a destra nella figura. Pertanto le equazioni di equilibrio possono essere riscritte nel modo seguente:</p>
<div class="displaymath">
\begin{align*}
H_{A} \amp = 0\,,\\
V_{A} - R_q \amp = 0\,,\\
\mathcal{M}_{A} - R_q x_q \amp = 0\,.
\end{align*}
</div>
<p>Quindi nei sistemi soggetti a carichi ripartiti è possibile sostituire questi ultimi con le rispettive risultanti posizionate nei baricentri. Si osserva che tale sostituzione è corretta solo per il calcolo delle reazioni vincolari e non per il calcolo delle sollecitazioni che verrà meglio descritto in seguito.</p>
<span class="incontext"><a href="sollecitazioni_sec_rigid_body_statics_chap_it.html#p-442">in-context</a></span>
</body>
</html>
