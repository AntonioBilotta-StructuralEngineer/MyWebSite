<!DOCTYPE html>
<html lang="it-IT">
<!--********************************************-->
<!--*       Generated from PreTeXt source      *-->
<!--*       on 2024-12-27T15:52:28+01:00       *-->
<!--*   A recent stable commit (2020-08-09):   *-->
<!--* 98f21740783f166a773df4dc83cab5293ab63a4a *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<h6 xmlns:svg="http://www.w3.org/2000/svg" class="heading"><span class="type">Capoverso</span></h6>
<ul class="disc">
<li>Il campo vettoriale \(\vec{v}\) è interpretabile sia come campo di spostamento che subisce effettivamente il corpo sotto l'azione dei carichi assegnati sia come variazione generica del campo di spostamento effettivo ovvero come campo di <em xmlns:svg="http://www.w3.org/2000/svg" class="emphasis">spostamento virtuale</em>.</li>
<li>Al primo membro dell'eguaglianza <a class="xref" data-knowl="./knowl/continuum_plv_eq.html" title="Equazione 2.5.5">(2.5.5)</a> compare il lavoro esercitato dall'ambiente circostante sul corpo \(\body\text{,}\) ovvero il lavoro esterno.</li>
<li>Al secondo membro dell'eguaglianza <a class="xref" data-knowl="./knowl/continuum_plv_eq.html" title="Equazione 2.5.5">(2.5.5)</a> compare il lavoro interno, ovvero il lavoro effettuato dal tensore della tensione \(\tens{\sigma}\text{.}\)</li>
<li>Senza la necessità di effettuare alcuna assunzione preliminare, si perviene alla definizione dell'ente cinematico \(\text{sym}\tens{\nabla v}\) su cui compie lavoro il tensore della tensione \(\tens{\sigma}\text{.}\) Si amplia così il significato della parte simmetrica del gradiente dello spostamento che, si veda il capitolo sulla cinematica, assume anche il ruolo di tensore della deformazione infinitesima.</li>
<li>Quanto ottenuto è esprimibile come segue: "<em xmlns:svg="http://www.w3.org/2000/svg" class="emphasis">Dato un corpo, o un suo sottoinsieme, in equilibrio con i carichi esterni applicati, ovverro è soddisfatta l'equazione <a class="xref" data-knowl="./knowl/T_cauchy_equilibrium_eq.html" title="Equazione 2.3.10">(2.3.10)</a>, allora è anche valida l'equazione <a class="xref" data-knowl="./knowl/continuum_plv_eq.html" title="Equazione 2.5.5">(2.5.5)</a> che costituisce il Principio dei lavori virtuali</em>". Inoltre l'equazione <a class="xref" data-knowl="./knowl/T_cauchy_equilibrium_eq.html" title="Equazione 2.3.10">(2.3.10)</a> non è solo condizione necessaria per la validità del Principio dei lavori virtuali ma anche sufficiente.</li>
<li>Nel caso in cui il campo di spostamento \(\vec{v}\) coincida con un campo di spostamento rigido \(\vec{r}\text{,}\) allora la condizione \(\vec{v} = \vec{r}\) fornisce<div xmlns:svg="http://www.w3.org/2000/svg" class="displaymath">
\begin{equation*}
\text{sym}\tens{\nabla v} = \text{sym}\tens{\nabla r} = \tens{0} 
\end{equation*}
</div>e quindi il Principio dei lavori virtuali si riduce a<div xmlns:svg="http://www.w3.org/2000/svg" class="displaymath">
\begin{equation}
\int_{\partial\body} \vec{t} \cdot \vec{r}\,ds + \int_{\body}  \vec{b} \cdot \vec{r} \,dv = 0 \,,\quad \forall\vec{r}\,.\tag{2.5.6}
\end{equation}
</div>Tale risultato stabilisce che i carichi applicati, se in equilibrio, compiono lavoro nullo su qualsiasi moto rigido.</li>
<li>In campo dinamico il campo vettoriale \(\vec{v}\) assume il significato di campo delle velocità. Pertanto non si parlerà di lavori ma di potenza esterna e potenza interna. Inoltre la potenza esterna eguaglierà la somma di potenza interna e variazione di energia cinetica.</li>
</ul>
<span class="incontext"><a href="plv_sec_stress_chap_it.html#p-230">Contesto</a></span>
</body>
</html>
