<!DOCTYPE html>
<html lang="it-IT">
<!--**************************************-->
<!--*    Generated from PreTeXt source   *-->
<!--*    on 2020-03-25T11:02:07+01:00    *-->
<!--*                                    *-->
<!--*      https://pretextbook.org       *-->
<!--*                                    *-->
<!--**************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body>
<article class="remark-like"><h6 class="heading">
<span class="type">Approfondimento</span> <span class="codenumber">1.6.4</span>. <span class="title">come ricostruire la decomposizione polare del gradiente della trasformazione.</span>
</h6>
<p>Il problema di risalire ai tensori \(\tens{U}\) e \(\tens{R}\) a partire dal gradiente \(\tens{F}\) può essere affrontato nel modo seguente (la procedura è analoga nel caso di \(\tens{V}\) e \(\tens{R}\)). Si assuma di avere valutato, per semplicità in 2D, il gradiente dellla trasformazione e che la sua espressione valga</p>
<div class="displaymath">
\begin{equation*}
\mat{F} =
\left[\begin{array}{cc} b_1 \amp b_2 \\ b_3  \amp b_4  \end{array}\right]\,.
\end{equation*}
</div>
<p>Per il teorema di decomposizione polare si ha che</p>
<div class="displaymath">
\begin{equation*}
\tens{R}\,\tens{U} = \tens{F}\,
\end{equation*}
</div>
<p>esplicitabile in termini matriciali come segue</p>
<div class="displaymath">
\begin{equation*}
\left[\begin{array}{cc} \alpha \amp \beta \\ \beta  \amp \gamma  \end{array}\right]
\left[\begin{array}{cc} c \amp -s \\ s  \amp c  \end{array}\right] =
\left[\begin{array}{cc} b_1 \amp b_2 \\ b_3  \amp b_4  \end{array}\right]\,,
\end{equation*}
</div>
<p>ovvero</p>
<div class="displaymath">
\begin{equation*}
\left[\begin{array}{cc} (\alpha\,c +\beta\,s) \amp (-\alpha\,s+\beta\,c) \\ (\beta\,c +\gamma\,s) \amp (-\beta\,s+\gamma\,c)  \end{array}\right]
=
\left[\begin{array}{cc} b_1 \amp b_2 \\ b_3  \amp b_4  \end{array}\right]\,.
\end{equation*}
</div>
<p>Quanto ottenuto equivale a scrivere le seguenti 4 equazioni</p>
<div class="displaymath">
\begin{gather*}
(\alpha\,c +\beta\,s)= b_1\,,\\
(-\alpha\,s+\beta\,c)= b_2\,,\\
(\beta\,c +\gamma\,s)= b_3\,,\\
(-\beta\,s+\gamma\,c)= b_4\,,
\end{gather*}
</div>
<p>dove i coefficienti \(b_1\text{,}\) \(b_2\text{,}\) \(b_3\) e \(b_4\) sono noti mentre \(\alpha\text{,}\) \(\beta\text{,}\) \(\gamma\text{,}\) \(c\) e \(s\) sono incogniti. Pertano le 4 equazioni equazioni ottenute sono 4 equazioni non lineari rispetto alle 5 incognite elencate, ovvero le 3 componenti di \(\tens{U}\) e le 2 componenti, coseno e seno dell'angolo di rotazione, di \(\tens{R}\text{.}\) Per risolvere tale problema occorre una quinta equazione. La condizione</p>
<div class="displaymath">
\begin{equation*}
\det{\mat{R}} = 1
\end{equation*}
</div>
<p>fornisce l'equazione cercata</p>
<div class="displaymath">
\begin{equation*}
c^2 + s^2 = 1\,.
\end{equation*}
</div>
<p>Pertanto il sistema nonlineare di equazioni da risolvere diventa</p>
<div class="displaymath">
\begin{gather*}
(\alpha\,c +\beta\,s)= b_1\,,\\
(-\alpha\,s+\beta\,c)= b_2\,,\\
(\beta\,c +\gamma\,s)= b_3\,,\\
(-\beta\,s+\gamma\,c)= b_4\,,\\
c^2 + s^2 = 1\,.
\end{gather*}
</div>
<p>Nel segutio viene riportata la soluzione delle precedenti equazioni nel caso delle semplici trasformazioni già considerate negli esempi precedenti. Ovviamente la soluzione del sistema nonlineare di equazioni non sarebbe richiesta nei primi tre casi in quanto la semplice osservazione della <em class="emphasis">forma</em> del gradiente consente di ricostruirne alla decomposizione polare. A scopo dimostrativo si effetuano comunque i calcoli in tutti casi considerati utilizzando come al solito una serie di istruzioni MATLAB. Nel caso della Trasformazione 1 il calcolo viene riportato descrivendo con maggiore dettaglio le operazioni svolte, negli altri casi si riportano le operazioni effettuate in forma più schematica.</p></article><span class="incontext"><a href="polar_sec_strain_chap_it.html#pol_dec_insight">in-context</a></span>
</body>
</html>
